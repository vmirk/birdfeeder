# Οικολογία και προστασία της άγριας πανίδας του βιότοπου της περιοχής μας (κατασκευή τρισδιάστατης ταΐστρας ζώων και πουλιών).

H Βιοποικιλότητα είναι ο πλούτος της φύσης και η βάση της ζωής μας, αποτελεί κοινό αγαθό και πολύτιμη παρακαταθήκη για τις επόμενες γενιές. Η προστασία των ειδών χλωρίδας και πανίδας, καθώς και των οικοσυστημάτων τους αποτελεί επένδυση για το μέλλον της ζωής στον πλανήτη. Το ζήτημα αυτό έχει απασχολήσει πολύ τους μαθητές και τις μαθήτριες του σχολείου μας και γι αυτό απογασίσαμε να το προσεγγίσουμε διαθεματικά, δουλεύοντας ομαδικά η Δ' με την Ε' τάξη.

Επιλάξαμε να υλοποιήσουμε ένα περιβαλλοντικό πρόγραμμα που στοχεύει  στη γνώση των μαθητών της βιοποικιλότητας, των αιτιών της υποβάθμισής της και τρόπων προστασίας της καθώς και τη γνωριμία τους με το δίκτυο Natura 2000 την εξοικείωση των μαθητών με έννοιες και αξίες σχετικές με τις προστατευόμενες περιοχές, καθώς και τη γνωριμία τους με ορισμένες από αυτές. 

Οι μαθητές αφού γνωρίσουν και προβληματιστούν για τα οικολογικά προβλήματα που υπάρχουν στην περιοχή μας θα προσπαθήσουν να σχεδιάσουν και να εκτυπώσουν μια τρισδιάστατη ταΐστρα ζώων, η οποία θα μπορεί να παρέχει τροφή σε περιόδους που δεν υπάρχει σε αφθονία στη φύση. Στην τελική κατασκευή της χρησιμοποιούνται κομμάτια που έχουν εκτυπωθεί σε 3d εκτυπωτή καθώς και ανακυκλώσιμα υλικά.

Το πρόγραμμα προσεγγίζεται μέσα από ποικίλες δράσεις που έχουν ειδικότερους στόχους οι μαθητές:
 
 * Να αναπτύξουν κοινωνικές ικανότητες: προσεκτικής ακρόασης, ανοχής και διαπραγμάτευσης των διαφορετικών απόψεων και κριτικής σκέψης, αυτοπεποίθησης, δημιουργικής φαντασίας, επικοινωνίας και συνεργασίας μέσω της εργασίας σε ομάδα,- παρατηρητικότητας, υπευθυνότητας, ευελιξίας, καινοτομίας, λήψης αποφάσεων,- διασαφήνισης αξιών και έκφρασης αξιολογικών κρίσεων.
 * Να αναπτύξουν δεξιότητες και ικανότητες σε σχέση με την τεχνολογία και τη διαχείριση πληροφοριών :χρήσης εποπτικών οργάνων και Η/Υ, καθώς και αναζήτησης, συλλογής, σύνθεσης και αξιολόγησης πληροφοριών από το Διαδίκτυο.
 * Να αναπτύξουν ενδιαφέρον για τα ιδιαίτερα γνωρίσματα των προστατευόμενων φυσικών περιοχών.
 * Να διαμορφώσουν θετικές στάσεις, να διασαφηνίσουν αξίες και να αναπτύξουν συμπεριφορές που θα μπορούσαν να συμβάλλουν στην προστασία και αειφορική διαχείριση των προστατευόμενων περιοχών
 * Να ενθαρρυνθούν στον σχεδιασμό και στην υλοποίηση δράσεων για την προστασία και αειφορική διαχείριση των προστατευόμενων περιοχών, σε τοπικό, περιφερειακό, εθνικό, αλλά και σε παγκόσμιο επίπεδο.
 * Να γνωρίσουν νέες τεχνολογίες οι οποίες μπορούν αν αξιοποιηθούν κατάλληλα  μπορούν να συμβάλλουν σημαντικά την επίτευξη του στόχου που έχουμε θέσει  με πολύ μικρό οικονομικό κόστος.
 * Να εξοικειωθούν με έννοιες των μαθηματικών που αφορούν τις διαστάσεις, τις μετρήσεις αντικειμένων, τις δύο διαστάσεις του χώρου και το πέρασμα στις τρεις διαστάσεις με επέκταση στην τρισδιάστατη σχεδίαση και εκτύπωση ενός αντικειμένου.

Στο project αυτό συμμετέχουν οι μαθητές και οι μαθήτριες των Δ’ και Ε’ τάξεων, οι εκπαιδευτικοί των τάξεων αυτών και ο καθηγητής πληροφορικής του 3ου Δημοτικού Σχολείου Καστοριάς, κατά το σχολικό έτος 2019-2020.

### Η τρισδιάστατη ταΐστρα όπως εκτυπώθηκε από τον τριδιάστατο εκτυπωτή

Στην φωτογραφία που ακολουθεί παρουσιάζεται η τρισδιάστατη ταΐστρα όπως εκτυπώθηκε από τον τριδιάστατο εκτυπωτή του σχολείου μας.

![Η τρισδιάστατη ταΐστρα ζώων και πουλιών ](./IMG_1505.JPG)

Στο παρακάτω βίντεο παρουσιάζεται το project και η υλοποίησή του.

<iframe width="560" height="315"
src="https://www.youtube.com/embed/ljROq9Gkw9w" 
frameborder="0" 
allow="accelerometer; autoplay; encrypted-media; gyroscope; picture-in-picture" 
allowfullscreen></iframe>
